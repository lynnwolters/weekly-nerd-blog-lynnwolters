Dit zijn mijn drie leerdoelen voor de meesterproef:

1. Beter worden in plannen (bijna nooit een project afronden)

Specifiek: Ik wil graag beter worden in het maken van een planning zodat ik opdrachten af kan ronden.
Meetbaar: Als ik bij de meesterproef ervoor zorg dat we aanleveren wat de klant van ons vraagt.
Acceptabel: Het is een haalbaar maar uitdagend doel.
Relevant: Het doel is relevant omdat ik hier vaak moeite mee heb en het wel belangrijk is voor het werkveld straks.
Tijdgebonden: Begin tot eind meesterproef.

Hoe wil ik hier beter in worden?

- Vragen of ik de leiding mag nemen in mijn team
- Inventariseren wat er gedaan moet worden en indelen middels de MoSCoW-methode
- Taken aan teamgenoten koppelen in Trello op basis van hun leerdoelen
- Per persoon een realistische deadline geven aan de taken
- Deadlines / planning bijhouden middels stand ups (begin / einde dag) en het bijhouden van Trello

2. Comfortabel worden met JavaScript (vaak nog hulp vragen aan anderen of ChatGPT)

Specifiek: Ik wil graag meer comfortabel worden in het schrijven van JavaScript zodat ik een goede basis bezit en veel zelf kan schrijven.
Meetbaar: Aan het einde van de meesterproef JavaScript schrijven zoals ik ook HTML / CSS schrijf (niet elke keer iets opzoeken).
Acceptabel: Het doel is haalbaar alleen zal het de planning be√Ønvloeden omdat ik waarschijnlijk langer bezig ben, dit zal ik meenemen in het maken van de planning.
Relevant: Het doel is relevant omdat ik beter wil worden in creative coding en straks aan het werk ga.
Tijdgebonden: Begin tot eind meesterproef.

Hoe wil ik hier beter in worden?

- Door de tijd ervoor te nemen en te plannen
- Niet gelijk iets opzoeken als het niet lukt
- Stap voor stap uitschrijven wat er moet gebeuren en dat uitwerken
- Uitgebreid de uitleg lezen als ik toch iets opzoek

3. Leren toepassen van accessibility (weinig verstand hiervan)

Specifiek: Ik wil graag leren hoe ik accessibility per project toepas.
Meetbaar: Aan het einde van de meesterproef weet ik wat de mogelijkheden zijn in HTML wat betreft accessibility en hoe ik deze per project toepas, de screenreader test zal moeten uitwijzen of het goed is gegaan.
Acceptabel: Het doel is haalbaar als ik de kans krijg om dit te implementeren in ons project.
Relevant: Het doel is relevant omdat het steeds belangrijker wordt in webdevelopment.
Tijdgebonden: Begin tot eind meesterproef.

Hoe wil ik hier beter in worden?

- Vragen of ik dit mag implementeren in ons project
- MDN Webdocs blog lezen met alle HTML attributes
- Testen met screenreader
